---
title: HOUG Konferencia - Call for Papers
layout: post
author: sngeza
---
Call for Papers - Előadók jelentkezzetek!


Jelentkezzetek előadással a HOUG konferencia Java napjára!  www.houg.hu/konferencia

Az idén március 23-tól 25-ig tart a HOUG Konferencia Siófokon, a Hotel Azúrban. Az első napon, március 23-án lesz a Java szekció: egy konferencia a konferenciában. Erre várjuk az előadásokat.

Milyen előadásokat várunk?

Idén nincs kifejezett fő téma, de leginkább az olyan előadásokat preferáljuk, amelyek valamilyen tapasztalatról, érdekes projektről, újszerű megoldásról számolnak be (tehát pl. nem szeretnénk egy felsorolást a Java8 újdonságairól, de érdekel, hogyan oldottatok meg egy konkrét problémát pl. a Java8 valamelyik újdonságával). A teljesség igénye nélkül: JavaSE, JavaEE, Spring, Java-barát nyelvek és technológiák (pl. Scala, Ruby, ...), HTML5 és JavaScript, JavaScript keretrendszerek.

Itt lehet jelentkezni előadónak:  http://konferenciak.advalorem.hu/houg-2015/palyazas


Mi az a HOUG konferencia, és mi a Java nap és miért jó ez nekünk?

A HOUG, a Magyarországi Oracle Felhasználók Egyesülete (nem az Oracle Hungary Kft), évente rendez két nagy eseményt, a tavaszi 3 napos Konferenciát és az őszi szakmai napot. A HOUG-nak van egy Java Szakosztálya, amelyben azon munkálkodunk, hogy a konferencia Java szekciója ne csak egy alibi-szekció legyen, hanem érdekes, ismert szakmai eseménnyé váljon. Az elmúlt pár évben elértük, hogy most már egy teljes nap Java lesz, ÉS ez a nap ingyenes a hallgatóknak. Már "csak" jó előadások kellenek!


Nem adok elő, hallgatóságnak jöhetek?

Persze, regisztrálj a http://konferenciak.advalorem.hu/houg-2015 címen. Az első nap ingyenes. 
Itt alakul a program: http://konferenciak.advalorem.hu/houg-2015/program (később részletesebb lesz).


Ingyenes?

Az első nap, a Java Konferencia INGYENES, hallgatóknak, előadóknak egyaránt. 

A további napok, illetve a szállás, étkezés díjai itt olvashatók: http://konferenciak.advalorem.hu/houg-2015/reszveteli%20tajekoztato (HOUG egyesületi tagoknak 10% kedvezmény)


Reklám:

A HOUG jogilag egyesületi formában működik. Hogy minél függetlenebb, szakmaibb lehessen, szüksége van a tagdíjakra, amihez szükség van tagokra. Itt lehet belépni: http://houg.hu/pls/apex/f?p=201:LEGYENONISTAG:0 , az egyéni tagság évi 5000Ft, nem mondanám, hogy nagyon drága. 


Várjuk az előadókat, a hallgatókat, az új tagokat!

Üdv,

Simon Géza
geza.simon@houg.hu

